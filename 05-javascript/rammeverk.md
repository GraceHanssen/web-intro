# Rammeverk

I JavaScript-verdenen finnes det en haug med rammeverk for ulike formål. Noen av de mest populære rammeverkene vi ser i bransjen akkurat nå er Angular 2.0, React og Redux. I tillegg er TypeScript og Flow populære for dem som ønsker å begrense JavaScript til i større grad å bruke statiske typer. I BEKK bruker vi gjerne React og Redux på nye prosjekter, og på [teknologiradaren for 2017](https://radar.bekk.no/tech2017/frontend-og-mobil), kan du lese våre anbefalinger på enkelte rammeverk.

Det er vanskelig å holde oversikt over alle JS-rammeverkene, og til tider kan det føles som det dukker opp et nytt hver eneste uke. Vårt råd til deg som ny utvikler i web-landskapet, er derfor å starte med å lære de teknologiene som brukes på prosjektet ditt. Bli med i slack-kanalene **#frontend** og **#reactjs**, og ikke vær redd for å spørre om hjelp der eller fra dem som sitter rundt deg. Disse kanalene har også masse historikk med diskusjoner rundt valg av rammeverk, fordeler, ulemper osv.

## To SPA or not SPA

Når vi bruker React og Redux, får vi en [SPA (Single Page App)](https://en.wikipedia.org/wiki/Single-page_application). Men det er ikke alltid man trenger å dra inn et rammeverk. Enkle sider med statisk innhold, klarer seg fint med VanillaJS og god filstruktur. Det er greit å huske på at byggetid og kompleksitet gjerne øker med antall rammeverk. Nicolay Hvidsten holdt lyntale om dette på BEKK Open fagdag, og gjør et poeng ut av at det ikke er nødvendig å skyte spurver med kanoner:

<iframe src="https://player.vimeo.com/video/208184341" width="640" height="238" frameborder="0" webkitallowfullscreen mozallowfullscreen allowfullscreen></iframe>
<p><a href="https://vimeo.com/208184341">Spurver og kanoner - Javascript anno 2017 - Nicolay Hvidsten</a> from <a href="https://vimeo.com/bekk">BEKK Open</a> on <a href="https://vimeo.com">Vimeo</a>.</p>
